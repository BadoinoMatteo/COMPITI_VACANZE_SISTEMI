Quando ripresi i sensi, mi accorsi subito che qualcosa non andava per niente bene. Davanti a me, una luce mi feriva gli occhi e non riuscivo nemmeno a batter ciglio. Cercai di scostare lo sguardo, provai a muovere le braccia per coprirmi il viso con le mani, ma non ci riuscii. Il corpo era completamente paralizzato e percorso da un dolore e un freddo che non avevo mai sentito prima. Provai anche a urlare e a chiedere aiuto ma fu tutto inutile, qualcosa entrava nella mia bocca e mi bruciava la gola mentre un terribile rumore mi feriva le orecchie